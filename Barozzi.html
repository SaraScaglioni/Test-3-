<!doctype html>
<html lang="it">
<head>
  <meta charset="utf-8">
  <script src="https://kit.fontawesome.com/a18eee3ca0.js" crossorigin="anonymous"></script>
  <link rel="stylesheet" type="text/css" href="css/style.css">
  <link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Montserrat:wght@700&display=swap" rel="stylesheet">
<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Cardo&display=swap" rel="stylesheet">
<link rel="shortcut icon" href="seme.ico" type="image/x-icon">
<title>Celebri Vignolesi</title>
</head>
<body><header>
<h1><img src="img/logo sito.jpg" width="150" height="100">CELEBRI VIGNOLESI</h1>	
<nav>
<ul>
<li><a href="index.html">HOME</a></li>
<li><a href="Chi siamo.html">CHI SIAMO</a></li>
<li><a href="Novità.html">NOVITÀ</a></li>
<li  class="active"><a href="Celebri Vignolesi.html">CELEBRI VIGNOLESI</a></li>
<li><a href="Anniversari.html">ANNIVERSARI</a></li>
<li><a href="Contatti.html">CONTATTI</a></li>
</ul>
</nav>
</header>
<section>
<p><big><strong><a href="Celebri Vignolesi.html">Indice dei nomi</a></big></strong></center></p><br><br>
<h3><center><big><big>GIACOMO BAROZZI</big></big><br><br>
	<big>(1507-1573)</big></center></h3><br><br><br>
	<h4><big><big><big><big><strong><center>PROFILO BIOGRAFICO</center></strong></big></big></big></big></h4><br><br>
	<p><big><strong>GIACOMO BAROZZI</strong> nacque a Vignola il 1° ottobre 1507 (calendario giuliano). Già lui vivente, era conosciuto sia come <strong>Jacopo Barozzi</strong> (anche se la forma toscanizzata del nome non trova riscontro nell’atto di battesimo) sia con l’appellativo de <i><strong>il Vignola</strong></i>. Fu uno degli architetti più illustri e apprezzati del tardo Rinascimento italiano, e diventò notissimo anche come teorico e trattatista dell’architettura; enorme si rivelò l’influenza da lui esercitata sulla maniera delle successive generazioni di architetti operanti in Europa e in America latina.<br>
Figlio di Bartolomeo (artigiano originario della zona del lago d’Orta) e di una donna della quale non conosciamo il nome e che era di lingua tedesca, il nostro personaggio lasciò Vignola per Bologna in età adolescenziale. Là ricevette un’approfondita formazione nei campi della prospettiva, della pittura e, in un secondo tempo, anche dell’architettura; il governatore papale, Francesco Guicciardini (1483-1540), gli commissionò la composizione del <i>Mosè salvato dalle acque</i>, eseguita come tarsia lignea da fra Damiano Zambelli (1480 circa - 1549); il pannello, datato 1534 e oggi custodito a New York, rappresenta la prima opera nota del nostro personaggio.<br>
Nella seconda metà degli anni Trenta, a Roma, Barozzi studiò i monumenti antichi e fu attivo come pittore. Risale al 1540 il suo primo grande progetto architettonico conservatosi: si tratta dei disegni per la villa Cervini, nei dintorni di Montepulciano, una dimora fortificata che gli venne commissionata dal cardinale Marcello Cervini (1501-1555), il quale diventò poi papa – per appena ventidue giorni – sotto il nome di Marcello II.<br>
Tra il 1541 e il 1543, il Vignolese soggiornò in Francia, lavorando presso la reggia di Fontainebleau in qualità di assistente di Francesco Primaticcio (1504-1570). Su richiesta del re Francesco I (1494-1547, al potere dal 1515), il nostro personaggio curò il getto di copie di bronzo di calchi di statue della collezione vaticana; molto probabilmente, inoltre, dipinse prospettive e si dedicò all’ideazione di progetti architettonici, ma finora non sono state identificate con sicurezza sue opere di quei generi risalenti al biennio francese.<br>
Tornato a Bologna, Barozzi venne coinvolto nei progetti di completamento della facciata della basilica di San Petronio (progetti che rimasero sulla carta) e nei lavori per la ricostruzione del ponte sul fiume Samoggia e per il rifacimento del canale Navile. In questo periodo, non è escluso che abbia collaborato con il padrone di casa al disegno del palazzo felsineo del noto umanista Achille Bocchi (1488-1562).<br>
Nel 1550, a Roma, diventò l’architetto della potente famiglia Farnese e, dopo la morte di Michelangelo (1475-1564), fu scelto come secondo di Pirro Ligorio (1513-1583), il quale era stato chiamato a sovraintendere alla fabbrica della basilica di San Pietro; nel 1567 il nostro personaggio assunse l’incarico di architetto capo del prestigiosissimo cantiere.<br>
Tra i numerosi impegni che contraddistinsero il culmine della carriera professionale del <i>Vignola</i>, ci limitiamo qui a ricordare: a Roma, gli interventi presso Villa Giulia e i progetti della chiesa del Gesù, del tempietto di Sant’Andrea sulla via Flaminia e di Sant’Anna dei Palafrenieri in Vaticano; vicino a Viterbo, i progetti del Palazzo Farnese a Caprarola (partendo da un preesistente fortilizio di Antonio da Sangallo <i>il Giovane</i> [1484-1546] e Baldassarre Peruzzi [1481-1536]) e di risistemazione di settori e edifici del borgo cittadino, nonché il progetto di un blocco del Palazzo Farnese a Latera; a Rieti, almeno il Palazzo del Seminario e la chiesa di Sant’Antonio Abate recano sostanziose tracce della sua mano; sempre in Lazio, e per la precisione nei pressi del monte Soratte, ideò la chiesa di San Lorenzo Martire a Sant’Oreste; a Piacenza, ridisegnò il Palazzo Farnese (iniziato su progetto di Francesco Paciotto [1521-1591]), che non venne poi completato; a Bologna, concepì la facciata del portico dei Banchi.<br>
Nella città natale, Barozzi verosimilmente partecipò, se non altro offrendo la propria consulenza, alla realizzazione del Palazzo Contrari (iniziato nel 1560) e - soprattutto - della scala elicoidale autoportante costruita al suo interno.<br>
Alcune delle imprese architettoniche del nostro personaggio videro la collaborazione del figlio Giacinto (1533/1534 - non prima del 1584), anch’egli conosciuto con il soprannome toponimo del padre, sebbene, a differenza del genitore, non vantasse natali vignolesi.
Barozzi si procurò fama d’insigne trattatista a livello internazionale grazie ai seguenti libri: <i>Regola delli cinque ordini d’architettura</i> (1562), ove viene delineato il concetto di ordine architettonico; <i>Due Regole della prospettiva pratica</i> (1583, postumo, a cura del celebre scienziato ed ecclesiastico Egnazio Danti [1536-1586]). Nel corso del tempo, entrambe le opere furono ristampate parecchie volte e la <i>Regola</i> arrivò a contare anche diverse edizioni in lingua straniera.<br>
Il <i>Vignola</i> morì a Roma il 7 luglio 1573 (calendario giuliano). Venne sepolto nel Pantheon.<br>
Nel suo paese natale, risultano attualmente intitolate a Barozzi una Scuola Primaria e una via del centro storico.

</big></p><br><br>
<h5><big><big><big><big><strong><center>IMMAGINI</center></strong></big></big></big></big></big></h5><br><br><br>
<p><big><big><center>La facciata del Palazzo Farnese a Caprarola. Fonte: google.com</center></big><br>
	<img src="img/celebri vignolesi/Barozzi/facciata.jpg"></p><br>
	<p><big><center>Frontespizio della <i>Regola delli cinque ordini d’architettura</i>. Fonte: google.com</center></big></p>
		<img src="img/celebri vignolesi/Barozzi/regola.jpg" width="600" height="750"></p><br><br><br>
<p><strong><a href="Celebri Vignolesi.html">Indice dei nomi</a></strong></center></p>
</section>
<footer><i class="far fa-copyright">&nbsp;</i> Copyright 2021 - CELEBRI VIGNOLESI<br>
<i class="fab fa-instagram"></i>&nbsp; <a href="https://www.instagram.com/celebri_vignolesi/?hl=it">celebri_vignolesi</a>&nbsp;&nbsp;&nbsp;<i class="fab fa-facebook"></i> &nbsp;<a href="https://www.facebook.com/Celebri-Vignolesi-103269268827528/?ref=page_internal">Celebri Vignolesi</a><br>
E-mail: <a href= "mailto:celebrivignolesi@hotmail.com">celebrivignolesi@hotmail.com</a><br>
Editor: Sara Scaglioni 
 </footer>
</body>
</html>