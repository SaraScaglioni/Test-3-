<!doctype html>
<html lang="it">
<head>
  <meta charset="utf-8">
  <script src="https://kit.fontawesome.com/a18eee3ca0.js" crossorigin="anonymous"></script>
  <link rel="stylesheet" type="text/css" href="css/style.css">
  <link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Montserrat:wght@700&display=swap" rel="stylesheet">
<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Cardo&display=swap" rel="stylesheet">
<link rel="shortcut icon" href="seme.ico" type="image/x-icon">
<title>Celebri Vignolesi</title>
</head>
<body><header>
<h1><img src="img/logo sito.jpg" width="150" height="100">CELEBRI VIGNOLESI</h1>
<nav>
<ul>
<li><a href="index.html">HOME</a></li>
<li><a href="Chi siamo.html">CHI SIAMO</a></li>
<li><a href="Novità.html">NOVITÀ</a></li>
<li  class="active"><a href="Celebri Vignolesi.html">CELEBRI VIGNOLESI</a></li>
<li><a href="Anniversari.html">ANNIVERSARI</a></li>
<li><a href="Contatti.html">CONTATTI</a></li>
</ul>
</nav>
</header>
<section>
	<p><big><strong><a href="Celebri Vignolesi.html">Indice dei nomi</a></big></strong></p><br><br>
	<h3><center><big><big>DOMENICO BELLOI</big></big><br><br>
	<big>(1660-1712)</big></center></h3><br><br><br>
	<h4><big><big><big><big><strong><center>PROFILO BIOGRAFICO</center></strong></big></big></big></big></h4><br><br>
	<p><big><strong>DOMENICO BELLOI</strong> (o <strong>BELLOJ</strong>), notaio e storico, nacque il 6 marzo 1660 a Vignola, dal 1575 capitale del Marchesato omonimo (dal 1577 retto dai Boncompagni, che lo detenevano come subfeudatari di Casa d’Este, duchi di Modena).<br>  

Figlio del colto <strong>Pietro Ercole</strong> (1634-1702), nato a Vignola, anche se di famiglia proveniente da Ospitaletto di Marano, e da Maria Giovanna Montaguti, il cui parentado era originario di Guiglia, il nostro personaggio ebbe una vita e una carriera fortemente influenzate dalla condotta e dalle scelte professionali del padre: come lui, infatti, si addottorò in <i>utroque iure</i> all’Università di Bologna (1681); non diversamente da Pietro Ercole, inoltre, sempre nutrì un grande amore per le lettere e mostrò un carattere molto fermo, franco e impetuoso. Questi tratti gli procurarono robuste quanto numerose antipatie, ma non impedirono che egli si legasse d’amicizia con alcuni importanti uomini di lettere allora attivi nel Ducato estense.<br>  

Il giovane Belloi svolse il praticantato a Roma, dove frequentò la Curia pontificia ed esercitò la carica di protonotario apostolico (1683-1684). Tornato in Emilia, ricoprì il ruolo di podestà prima a Monfestino e poi a Corniglio (a quel tempo, nel Ducato di Parma).<br>  

Stabilitosi a Vignola, Belloi il 3 marzo 1689 sposò Anna Maria Vallicelli. In questo periodo, svolse l’attività di notaio, strinse rapporti d’amicizia con <strong>Giacomo</strong> – detto Jacopo – <strong>Cantelli</strong> (1643-1695) e riuscì anche a guadagnarsi l’appoggio e la stima di <strong>Lodovico Antonio Muratori</strong> (1672-1750), il quale gli si dimostrò molto vicino anche all’epoca dell’“esilio”: il nostro personaggio, infatti, fu il principale promotore dell’Opera della Mora, un argine di sassi che avrebbe dovuto preservare i terreni delle Basse dalle piene del Panaro (a quel tempo, chiamato ancora Scoltenna); all’indirizzo di questi lavori vennero mosse critiche così dure da costringere Belloi a ritirarsi per qualche tempo – fino ai primi del 1701 – presso l’oratorio di Santa Maria della Plebe, oggi santuario della Beata Vergine della Pieve, che egli omaggiò con un componimento in versi.<br>  

Il libro più importante di Belloi è il <i>De Vineolae moderniori statu chronica enarratio</i>, iniziato nel 1704 e concluso nel 1706, la più autorevole esposizione delle vicende storiche di Vignola e del suo territorio composta fino ad allora (venne stampata solo nel 1872, a cura di <strong>Alessandro Plessi</strong> [1824-1907], in occasione del secondo centenario della nascita di Muratori). Vanno poi ricordate almeno altre due sue opere, redatte nello stesso periodo e lasciate manoscritte: <i>De familiis nobilioribus Vineolae</i> e <i>Institutiones rite ac recte vivendi</i>.<br>  

Rimasto vedovo da due anni, Belloi morì a Vignola il 27 luglio 1712 poco dopo aver vestito l’abito talare (anche il padre, perduta la moglie, si era fatto prete).<br> 

Vignola lo ricorda con una targa posta sulla facciata della sua casa natale (che si trova nell’antica Via Maggiore, oggi Via Garibaldi) e con una strada a lui intitolata (accanto al Palazzo Contrari Boncompagni, detto più comunemente – ma in maniera impropria – Palazzo Barozzi).</big></p><br><br><br>
<h5><big><big><big><big><strong><center>IMMAGINI</center></strong></big></big></big></big></big></h5><br>
<p><center><big><big>Casa natale di Belloi, situata nell’attuale Via Garibaldi (già Via Maggiore).</big></center><br>
<img src="img/celebri vignolesi/Belloi/Casa natale.jpg" width="800" height="700"></p><br><br>
<p><strong><a href="Celebri Vignolesi.html">Indice dei nomi</a></strong><br>
</section>
<footer><i class="far fa-copyright">&nbsp;</i> Copyright 2021 - CELEBRI VIGNOLESI<br>
<i class="fab fa-instagram"></i>&nbsp; <a href="https://www.instagram.com/celebri_vignolesi/?hl=it">celebri_vignolesi</a>&nbsp;&nbsp;&nbsp;<i class="fab fa-facebook"></i> &nbsp;<a href="https://www.facebook.com/Celebri-Vignolesi-103269268827528/?ref=page_internal">Celebri Vignolesi</a><br>
E-mail: <a href= "mailto:celebrivignolesi@hotmail.com">celebrivignolesi@hotmail.com</a><br>
Editor: Sara Scaglioni 
 </footer>
</body>
</html>